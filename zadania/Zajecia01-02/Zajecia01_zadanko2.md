### Historyjka 1

Pan Tomasz stara się o przyjęcie na stanowisko, które wymaga zdolności zarządzania zespołem. W ramach rekrutacji wypełnił test, w którym miał opisać, w jaki sposób poradzi sobie z trudnymi sytuacjami wymagającymi właśnie tej zdolności. Po otrzymaniu wyników pan Tomasz był zaskoczony swoim niskim wynikiem. Rekruter zapewnił, że jego odpowiedzi zostały ocenione zgodnie z identycznym dla wszystkich uczestników kluczem. Pan Tomasz poprosił, by oceny  w oparciu o ten sam klucz dokonał nie rekruter, ale ktoś, kto ma doświadczenie na podobnym co on stanowisku. W tym wypadku jego wyniki były dużo wyższe.

.................................................


### Historyjka 2

Dwie grupy dzieci wypełniały test oceniający ich zdolności matematyczne. Był gorący dzień i wszystkie okna były otwarte. Jedna z grup wypełniała go w sali znajdującej się w bocznym, oddalonym od ulicy skrzydle szkoły, druga w sali, której okna wychodziły na ruchliwą ulicę. Druga grupa uzyskała znacząco niższe wniki. Uwaga: pomiar w tej grupie był nierzetelny, ale nie chodzi tu o rzetelność.

.................................................


### Historyjka 3

Studenci dietetyki realizowali badanie dotyczące zmiany nawyków związanych ze zdrowiem. Po pierwszym pomiarze następowała interwencja, która miała owe nawyki zmienić na lepsze, po interwencji następował kolejny pomiar. W ramach interwencji badani zdobywali dużo nowej wiedzy na temat zachowań sprzyjających zdrowiu. Na potrzeby badania stworzono skalę, która miała oceniać sumienność w obszarze troski o własne zdrowie. Miała ona być wskaźnikiem względnie niezmiennej charakterystyki osób badanych, jednak zawierała wiele pytań dotyczących wiedzy na temat zachowań zdrowotnych i w drugim pomiarze badani uzyskali zdecydowanie wyższe wyniki.

.................................................


### Historyjka 4

Pani Joanna była na tyle zaniepokojona tym, że jej nowonarodzona córeczka słabo przybiera na wadze, że zakupiła specjalną wagę, by codziennie ważyć córeczkę. Po tym, jak po raz pierwszy uruchomiła wagę okazało się, że kolejne, wykonywane jednen po drugim pomiary dają wyniki różniące się o ponad 200 g.

.................................................


### Historyjka 5

U dzieci kończacych trzecią klasę szkoły podstawowej wykonano test umiejętności językowych. Rodzice otrzymali informację o liczbie punktów otrzymanej przez ich dziecko oraz maksymalnej liczbie punktów możliwych do uzyskania. Większość z nich była zaniepokojona tym, że ich dzieci otrzymały bardzo niskie wyniki. Po konsultacji z nauczycielem dowiedzieli się, że test jest przeznaczony dla dzieci w wieku od 9 do 12 lat i w zdecydowanej większości przypadków dzieci wypadły nieźle na tle innych dzieci w tym samym wieku (czyli dziewięcioletnich).

.................................................


### Historyjka 6

Jerzy wypełniał przetłumaczony z języka ankielskiego test, w którym jedno z pytań polegało na wskazaniu słowa, które pasuje do następujących: łóżko, kot, pies, herbata. Do wyboru miał: garnek, królik, koń, poduszka.

.................................................








