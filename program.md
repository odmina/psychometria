---
title: Program ćwiczeń i laboratoriów z psychometrii w sem. letnim 2021/22
---

## Dane prowadzącego

dr Małgorzata Basińska  
Zakład Badań nad Jakością Życia  
tel. (58) 349 15 69  
Tuwima 15, 80-210 Gdańsk  

**e-mail:** mbas@gumed.edu.pl  

**Kosultacje:** czwartek, 10.30-12.30 lub w innym terminie w miarę możliwości. Niezależnie od terminu, proszę o wcześniejsze umówienie się.  

## Cele ćwiczeń z psychometrii

Moim celem jest, byście po zajęciach:  

- znali psychometryczne podstawy konstrukcji testów psychologicznych;
- potrafili ocenić własności psychometryczne testów psychologicznych (w szczególności trafność, rzetelność);
- wiedzieli jak ustalić, jakie są właściwe zastosowania danego testu;
- znali podstawy interpretacji wyników testowych;
- byli wrażliwi na zagadnienia dotyczące etycznego i uczciwego stosowania testów;
- wiedzieli, gdzie szukać dalszych informacji na temat stosowania testów.

## Podstawa zaliczenia ćwiczeń i laboratoriów

#### Obecność na zajęciach

Obecność jest obowiązkowa, jej potwierdzeniem jest wpisanie się na listę.  

Dopuszczam jedną nieobecność, którą można odrobić we własnym zakresie. Każdą następną nieobecność, niezależnie od przyczyny, musicie odpracować w sposób ustalony ze mną. By to zrobić, musicie zgłosić się do mnie mailowo w TYM SAMYM TYGODNIU, w którym opuściliście zajęcia. Nieodpracowana nieobecność jest podstawą do niezaliczenia zajęć.

#### Zadania domowe

By zaliczyć zajęcia, trzeba wykonać wszystkie zadania domowe udostępnione na [szkolenia.gumed.edu.pl](szkolenia.gumed.edu.pl). Każde zadanie będzie miało ustalony termin oddania. Można spóźnić się z oddaniem maksymalnie dwóch zadań, ale nie dłużej, niż do zakończenia laboratorów (31.03.2022).

#### Zadanie zaliczeniowe

Zadanie zaliczeniowe wraz ze szczegółowymi wymaganiami i kryteriami oceny zostanie udostępnione za pośrednictwem [szkolenia.gumed.edu.pl](szkolenia.gumed.edu.pl). Musicie uzyskać min. 60% punktów za wykonanie zadania. 

#### Wejściówki

Każde zajęcia będą rozpoczynały się krótką wejściówką z zadanej literatury. Musicie uzyskać min. 60% punktów za wejściówki by uzyskać zaliczenie. Najgorszy wynik jest odrzucany (uwaga: jeżeli jesteście nieobecni na zajęciach, otrzymujecie 0 punktów i jest to tym samym najgorszy, odrzucany wynik).

## Jak będą wyglądać zajęcia

- Ćwiczenia z psychometrii będziemy realizować zgodnie z zasadą "uczenie się przez robienie", więc kluczowe jest dobre przygotowanie do zajęć. W związku z tym musicie przeczytać zadaną literaturę, inaczej zajęcia nie będą miały sensu.
- Nie zakładam, że po przeczytaniu literatury będziecie wszystko umieć. Zajęcia są między innymi po to, żeby odpowiedzieć na Wasze pytania. Wręcz oczekuję, że będziecie przychodzili głodni wiedzy i rządni wyjaśnień. 
- Jeżeli będziecie potrzebować pomocy w nauce psychometrii między zajęciami, czekam na maile. Odpowiadam w ciągu dwóch dni roboczych. Zapraszam również na konsultacje.

## Wykorzystywane technologie

Podczas zajęć będziemy korzystać z platformy [szkolenia.gumed.edu.pl](szkolenia.gumed.edu.pl).

**Link do kursu:** [https://szkolenia.gumed.edu.pl/course/view.php?id=4252](https://szkolenia.gumed.edu.pl/course/view.php?id=4252)  
**Klucz dostępu:** I_love_science

Na [szkolenia.gumed.edu.pl](szkolenia.gumed.edu.pl) udostępniane będą materiały wykorzystywane na zajęciach oraz zadania domowe. Za jej pośrednictwem powinniście przekazać również pracę zaliczeniową.

Wykonanie zadań domowych będzie wymagało wykorzystania R ([https://www.r-project.org](https://www.r-project.org)) i RStudio ([https://www.rstudio.com](https://www.rstudio.com)). Możecie korzystać z RStudio w wersji chmurowej ([https://rstudio.cloud/](https://rstudio.cloud/)) lub na swoim komputerze ([https://www.rstudio.com/products/rstudio/download/](https://www.rstudio.com/products/rstudio/download/)). 

Zadania domowe będą udostępniane w formie notatników o rozszerzeniu .Rmd, które możecie otworzyć w RStudio.

-----------

**UWAGA!**
NIEUMIEJĘTNOŚĆ KORZYSTANIA Z R NIE ZWALNIA Z POPRAWNEGO WYKONANIA ZADAŃ. KAŻDY, KTO POTRZEBUJE POMOCY Z R MOŻE UMÓWIĆ SIĘ NA KONSULTACJE. ZAWSZE CHĘTNIE WAM POMOGĘ. JEŻELI ROBICIE ZADANIE NA OSTATNIĄ CHWILĘ, COŚ NIE ZADZIAŁA I NIE DACIE RADY SIĘ ZE MNĄ SKONTAKTOWAĆ PRZED TERMINEM ODDANIA ZADANIA, TO PO PROSTU UZNAM, ŻE NIE ODDALIŚCIE ZADANIA W TERMINIE.

-----------

## Tematyka zajęć

#### Zajęcia I: Krótkie wprowadzenie do psychometrii

1. Co jest przedmiotem psychometrii
2. Testy psychologiczne
	- Definicja testu psychologicznego
	- Warunki, które powinien spełniać test psychologiczny
	- Rodzaje testów
3. Źródła błędu w pomiarze testowym

#### Zajęcia II: Rzetelność - jak dobrze test mierzy to, co mierzy

1. Kilka słów o teoriach, które pozwalają wnioskować o własnościach psychometrycznych testów, w szczególności o klastycznej teorii testów
2. Definicja rzetelności
3. Technika test-retest
5. Rzetelność jako zgodność ocen

#### Zajęcia III: Podstawowe metody oceny rzetelności

1. Wersje alternatywne testu
2. Metoda połówkowa
3. Alfa Cronbacha

#### Zajęcia IV: Indywidualne wyniki testów

1. Ocena rzetelności indywidualnego wyniku.
2. Zastosowanie norm w ocenie indywidualnych wyników testów.

#### Zajęcia V: Trafność - czy naprawdę mierzymy to, co planowaliśmy zmierzyć?

1. Definicja trafności
2. Teoria jako podstawa wnioskowania o trafności testu
3. Trafność treściowa
4. Trafność kryterialna

#### Zajęcia VI: Trafność teoretyczna z perspektywy użytkownika testu

1. Interpretacja wyników badań dotyczących trafności
2. Aspekt zbieżny i różnicowy trafności
3. Analiza czynnikowa

#### Zajęcia VII:

1. Stronniczość testów
2. Jak etycznie, rozważnie i z szacunkiem dla osób badanych stosować testy psychologiczne
	- Prawa osób badanych
	- Odpowiedzialność użytkowników testów (czytaj: psychologów stosujących testy)
	- Stosowanie testów w grupach o specjalnych potrzebach
3. Podsumowanie zajęć

## Literatura

#### Podstawowa

1. Hornowska, E. (2009). Testy psychologiczne. Teoria i praktyka (4th ed.). Warszawa: Wydawnictwo Naukowe “Scholar.”

	- Zajęcia I: rozdział 1., rozdział 2 - początek i podrozdział 2.1.
	- Zajęcia II: rozdział 2 - podrozdziały 2.2., 2.3., 2.4 (początek i części poświęcone technice test-retest i zgodności ocen sędziów)
	- Zajęcia III: podrozdział 2.4 - pozostała część
	- Zajęcia IV: podrozdział 2.5, rozdział 4.
	- Zajęcia V: rozdział 3 - do części poświęconej trafności kryterialnej włącznie
	- Zajęcia VI: rozdział 3 - część poświęcona trafności teoretycznej
	- Zajęcia VII: podrozdział 3.4, rozdział 6.

#### Inne podręczniki dostępne w bibliotece GUMed

1. Brzeziński, J. (2010). Metodologia Badań Psychologicznych (5th ed.). Wydawnictwo Naukowe PWN.
2. Anastasi, A., & Urbina, S. (1999). Testy psychologiczne. Pracownia Testów Psychologicznych Polskiego Tow. Psychologicznego.

## Gorąco polecam - ciekawe źródła uzupełniające

1. American Educational Research Association, American Psychological Association, & National Council on Measurement in Education. (2007). *Standardy dla testów stosowanych w psychologii i pedagogice*. Gdańskie Wydawnictwo Psychologiczne.
2. Rudner, L. M. (1994). *Questions to ask when evaluating tests*. Practical Assessment, Research and Evaluation, 4(2). Retrieved from https://www.pareonline.net/getvn.asp?v=4&n=2
3. Joint Committee on Testing Practices. (n.d.). *Rights and Responsibilities of Test Takers: Guidelines and Expectations*. https://www.apa.org/science/programs/testing/rights
6. Baker, F.B., & Kim, S. (2001). *The Basics of Item Response Theory Using R*. Springer. https://link.springer.com/content/pdf/10.1007%2F978-3-319-54205-8.pdf
7. Wechsler, D. (1944). *The Measurement of Adult Intelligence*. Williams & Wilkins. (dostępne za darmo w wielu miejscach w internecie)

## Testy w internecie

1. [https://openpsychometrics.org](https://openpsychometrics.org)
2. [http://repozytorium.kompsych.pan.pl](http://repozytorium.kompsych.pan.pl)
3. Informacje o testach dostępnych w Pracowni Testów Psychologicznych i Pedagogicznych: [https://www.pracowniatestow.pl](https://www.pracowniatestow.pl)
4. Informacje o testach dostępnych w Pracowni Testów PTP: [https://www.practest.com.pl](https://www.practest.com.pl)



